Composer
########

/--div .[perex]
Composer je nástroj na správu závislostí v PHP. Dovoluje nám deklarovat libovolně složité závislosti jednotlivých knihoven a pak je za nás nainstaluje do našeho projektu. Ukážeme si

- jak Composer nainstalovat
- použití v novém či stávajícím projektu
- vytvoření a publikace vlastního balíčku
\--


Instalace do operačního systému
*******************************

Composer se distribuuje jako spustitelný `.phar` soubor a poslední stable si můžete "stáhnout zde":http://getcomposer.org/composer.phar.


Linux
-----

Pokud používáte Linux, je doporučováno si stáhnout Composer přes installer

/--code sh
$ curl -s http://getcomposer.org/installer | php
\--

Vložením do složky, která je v systémovém `PATH`

/--code sh
$ mv ./composer.phar ~/bin/composer # nebo /usr/local/bin/composer
\--

se stane composer přístupný globálně pod jednoduchým příkazem

/--code sh
$ composer
\--



Mac OS X
---------

Pro uživatele Macu je doporučováno nainstalovat Composer pomocí "Homebrew":http://mxcl.github.com/homebrew/

/--code sh
$ brew tap josegonzalez/php
$ brew install composer
\--

Je možné, že nemáte v systému nainstalované PHP, takže před instalací Composeru ještě zadáme

/--code
$ brew install php54
\--

Nyní již můžete v Terminálu rovnou spouštět příkaz:

/--code sh
$ composer
\--

Pokud z nějakého důvodu Homebrew použít nemůžete, nebo nechcete, tak postupujte úplně stejně jako na [linuxovém stroji | #linux].



Windows
-------

Doporučuje se použít "instalátor":https://getcomposer.org/Composer-Setup.exe, který Composer nabízí "na svých stránkách":https://getcomposer.org/download/.


Vytvoření nového projektu
*************************

Pokud máte již Composer nainstalovaný, nový projekt na Nette s ním vytvoříte pomocí jediného příkazu

/--code
$ composer create-project nette/sandbox nazev-projektu
\--

Místo `nazev-projektu` si doplňte vhodné pojmenování a potvrďte. Composer naklonuje repozitář `nette/sandbox` z Githubu a hned potom stáhne Nette Framework. Mělo by již stačit pouze nastavit oprávnění na zápis do složek `temp/` a `log/` a projekt by měl ožít.



Packagist.org - centrální repozitář
***********************************

"Packagista":http://packagist.org je hlavní repozitář, ve kterém se Composer snaží vyhledávat balíčky, pokud mu neřekneme jinak. Můžeme zde publikovat i vlastní balíčky, "tak jako Nette":http://packagist.org/packages/nette/.


Nejsnadnější způsob, jak balíček publikovat, je nahrát ho na "Github":http://github.com a jeho url pak vložit do Packagisty. Jak se balíček vytváří si ukážeme za chvilku.


Použití
*******

Základem pro jakýkoliv projekt nebo knihovnu, která využívá Composer, je soubor `composer.json`, který obsahuje meta informace o projektu či knihovně a jejích závislostech.

Náš základní `composer.json` tedy může vypadat takto

/--code javascript
{
	"require": {
		"php" : ">=5.3.2",
		"nette/nette": "2.0.*"
	}
}
\--

Říkáme zde, že naše aplikace (nebo knihovna) vyžaduje balíček `nette/nette` a chce nejnovější verzi, která odpovídá `2.0.*` a taky že běží pouze na PHP větším nebo rovno `5.3.2`.

Máme tedy v kořenu projektu soubor `composer.json` a spustíme instalaci

/--code sh
$ composer update
\--

Composer stáhne Nette a vloží ho do složky `vendor/nette/nette`.

.[note]
Pokud použijete aktuální `nette/sandbox`, tak zde je již tohle vyřešené a základní `composer.json` je již v distribuci obsažen.


Lock soubor
-----------

Při instalaci vždy Composer vytvoří zámek `composer.lock`, hned vedle `composer.json`. Tento soubor obsahuje jednotlivé verze nainstalovaných balíčků.

Je standardem, že `composer.lock` commitujeme do repozitáře pouze u konkrétních aplikací a u knihoven nikoliv. Mohla by totiž nastat situace, kdy se vydá nová verze a kolega si stáhne aplikaci, zavolá `$ composer install` a bude mít novější verze knihoven. Lock soubor tomu zabraňuje, protože při instalaci se Composer vždy snaží použít verze uvedené v zámku.

.[note]
Pokud si chceme vynutit aktualizaci knihoven, stačí jednoduše zavolat `$ composer update`.


Co když nechceme používat centrální repozitář?
----------------------------------------------

Pokud máme vnitrofiremní aplikace, které zkrátka nemůžeme hostovat na Githubu, tak aby jsme si je mohli instalovat přes Composer, tak si můžete jednoduše nadefinovat vlastní repozitáře pro projekt.

Nette Framework je díky centrálnímu repozitáři přístupný vždy, ale ukážeme si definici s jeho repozitářem. V `url` může být libovolná cesta, nebo adresa, která směřuje na git, svn nebo mercurial.

/--code javascript
{
	"repositories": [
		{
			"type": "vcs",
			"url": "git://github.com/nette/nette.git"
		}
	],
	"require": {
		"nette/nette": "dev-master",
	}
}
\--

.[tip]
Stejně tak umí pracovat s repozitáři Pearu (je třeba uvést jiný typ) a zip soubory (distribuční balíky).

.[tip]
Načítání metadat repozitáře pro každý install/update je zdlouhavé a zbytečné. Řešit se to dá použitím aplikace, "která pohání packagist.org":https://github.com/composer/packagist, nebo její "odlehčené, jednodušší verze":https://github.com/composer/satis. Nette komunita nyní "vyvíjí vlastní nástroj":https://github.com/nette/addons.nette.org.

.[note]
Více na téma repozitářů "v oficiální dokumentaci":http://getcomposer.org/doc/05-repositories.md#repositories.


Co když už máme projekt rozjetý?
--------------------------------

Nepovažujme to prosím za nevýhodu, ale za prostor ke zdokonalení našeho projektu. Composer neumí nainstalovat *jenom některé* závislosti, je nutné, aby se staral o všechny závislosti, které jednotlivé balíčky vyžadují.

Doporučovaný postup tedy je vytvořit si v projektu `composer.json` s informacemi o vyžadovaných balíčcích, závislosti nainstalovat a pak smazat přebývající knihovy v `libs/`.


Vlastní balíčky
***************

Za balíček se dá automaticky považovat jakýkoliv projekt, který má v kořenu `composer.json`. Ovšem aby se taková knihovna dala použít jako validní závislost, má povinné dvě pole, `name` a `version`.

/--code javascript
{
	"name": "MojeJmeno/Blog",
	"description" : "Nejlepší blog",
	"version": "1.0.0"
}
\--

.[note]
Jméno se skládá z poskytovatele (vendor) a z konkrétního balíčku, což bylo zavedeno kvůli konfliktům.

.[tip]
Pokud používáme verzovací systém (například git), tak není vůbec nutné verzi uvádět. Composer si umí sám přečíst jaké jsou v projektu "tagy":http://getcomposer.org/doc/02-libraries.md#tags a "větve":http://getcomposer.org/doc/02-libraries.md#branches a detekuje, co z toho vypadá jako verze a je možné si to zvolit jako závislost.


Autoloading
-----------

Composer za nás řeší i autoloading. Každá knihovna může v `composer.json` uvést, jaký standard používá a Composer se přizpůsobí. Řekněme tedy, že bude používat PSR-0, náš hlavní namespace bude `MojeJmeno` a bude v podsložce libs.

/--code javascript
{
	"autoload": {
		"psr-0": {"MojeJmeno": "libs/"},
	}
}
\--

Co když ale PSR-0 tak docela nedodržujeme? Žádný problém, stačí uvést `classmap` místo `psr-0`, což je ekvivalent "RobotLoaderu z Nette":auto-loading.

/--code javascript
{
	"autoload": {
		"classmap": ["src/", "lib/"]
	}
}
\--

Všechny tyto informace si Composer převede do jedné mapy `namespace => složka` a pak nám z toho generuje autoloader, pro všechny knihovny, které mu sdělily, jak je možné je načítat.


Použití autoloaderu z Composeru
-------------------------------

Po nainstalování závislostí Composerem do připraveného sandboxu se musíme pouze zbavit načítání složky `libs/` pomocí `RobotLoader`u.

/--code php
->addDirectory(LIBS_DIR)
\--

A vše by mělo fungovat jak má.
