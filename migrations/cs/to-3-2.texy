Přechod na verzi 3.2
********************

Minimální požadovaná verze PHP je 8.1.

Verzí Nette 3.2 se rozumí, že máte tyto balíčky nainstalované ve verze 3.2.*:

```json
"require": {
	"nette/application": "3.2.*",
	"nette/bootstrap": "3.2.*",
	"nette/forms": "3.2.*",
	"nette/http": "3.3.*",
	"nette/security": "3.2.*",
},
```

Pozor: u ostatních balíčků nainstalujte nejnovější verzi, kterou vám dovolí Composer! Mohou mít totiž jiné verzování. Zkuste uvést `"*"` a podívejte se, jakou verzi Composer nainstaluje.


Novinky
-------

Tato verze využívají všech vymožeností PHP 8. Kód tedy obsahuje všechny nové typehinty zavedené v PHP 8, typy u properties, nové jazykové featury a nativní funkce. Pokusil jsem se maximálně zachovat zpětnou kompatibilitu a tam, kde by přidání typu mohlo něco rozbít, jsem ho zatím nepřidával.

Dále třídy až na výjimky přestaly využívat traitu Nette\SmartObject, protože její vylepšení po dlouhých letech proniklo do samotného PHP a už tak není potřeba.

Finder se přestěhoval do balíčku `nette/utils`, odstraňte jej z composeru.
